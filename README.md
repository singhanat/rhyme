# rhyme 

รวมคำคล้องจองสำหรับ run วงการตลกหมูกระทะ

## ตำเตือน!

อาจมีเนื้อหาที่ไม่เหมาะสมด้านพฤติกรรม ความรุนแรง เพศ และการใช้ภาษา 
ซึ่งต้องใช้วิจารณญาณในการรับชม ผู้ชมที่มีอายุน้อยกว่า 18 ปี ควรได้รับคำแนะนำ

## ทรงหัวล้าน

ทุ่งหมาหลง  
ดงช้างข้าม  
ง่ามเทโพ  
ชะโดตีแปลง  
แร้งกระพือปีก  
ฉีกขวานฟาด  
ราชคลึงเครา  

## สักยันต์

แขนขวาสักทรงองค์นารายณ์  
แขนซ้ายสักชาติราชสีห์  
เท้าขวาหมึกสักพยัคฆ์คี  
เท้าซ้ายสักหมีมีกำลัง  
พระอุระสักพระโมคลา  
ภควันปิดตาสักเบื้องหลัง  
ที่สีข้างลงอักขระนะจังงัง  
หน้าผากฝังเหล็กกล้าเพชรตาแมว  

## สองแก้ตูด

สองแก้มตูดกุดถังฝังด้วยแร่  
สองรักแร้หมักหมมอมขี้เต่า  
สองสีข้างสักคนแก่นั่งแหย่เตา  
ที่หัวเข่าสักชูชกยกส้นตีน    

พระอุระสักพระประธาน  
กลางกะบาลสักไอ้หอยนั่งต่อยหิน  
ภายในท้องอุดมด้วยเส้นขนมจีน  
ชื่อพ่อแม่มึงทั้งสิ้นรวมอยู่ในรูสะดือกู  

## รถเสีย

เบรคสะบัด คลัทช์เสีย เกียร์หลุด  
เครื่องสะดุด เพลาหัก สลักหาย  
หัวเทียนห่าง ยางแฟบ แหนบตาย  
ไดไม่จ่าย ไฟไม่ชาร์จ สตาร์ทพัง  

เครื่องเสียงเงียบ เหยียบไม่ไป ไฟหน้าดับ  
ดอกยางกลับ คลัทช์จม ลมเข้าถัง  
เหยียบเบรควืด คอมพ์น๊อก แตรไม่ดัง  
พื้นน้ำขัง เบาะเหม็น ปะเก็นเยิน  

หม้อต้มพัง ปั๊มน้ำแตก สายพานหย่อน  
เร่งไม่ผ่อน กระจกตก สายแก๊สหลุด  
วิ่งล้อแกว่ง ซีลรั่ว เบรคไม่หยุด  
วิ่งสะดุด เบาดับ ขับลืมตาย  

## ป่วย

ปวดหัว ตามัว ตัวร้อน ไม่ได้พักไม่ได้ผ่อน   
ผอมแห้งแรงน้อย กินไม่ได้ นอนไม่หลับ  
กระส่ายกระสับ ตับพิการ อาหารไม่ย่อย  
ลิ้นกร่อย ทานอาหารไม่อร่อย ไม่รู้รส  
ท้องอืดไม่ตด มีกรดในกระเพาะ  
กระดูกก็เปราะ ฟันปวด เป็นประหลวดในลำไส้  
เวลาหายใจเม้นเหม็น เช้าเย็นอาเจียน วิงเวียนอยู่เป็นประจำ  
บอบช้ำเป็นแผล มีขี้รังแคร์เต็มศรีษะ   
ถ่ายอุจจาระไม่ยอมออก  
ตามหัวเข่า ข้อศอก ถลอกถลก ตกสะเก็ด   
เป็นเม็ดผื่นคัน และต่อมไข่ดันบวมเป่ง  
หรือเป็นมะเร็งที่ลิ้น ติดเฮโรอีนเสียจนลงแดง  
มีเลือดออกตามไรฟัน หรือเป็นความดันโลหิตสูง  

## อาหาร

ปลาช่อนแป๊ะซะ  
มะระผัดไข่  
ขาไก่แช่เหล้า  
เกาเหลาหมูตุ๋น  
แกงเป็ด แกงไก่  
แกงปลาไหลฉู่ฉี่  
มัสมั่น ผัดหมี่  
แกงกะหรี่ โป๊ะแตก  

## แม่เยอะ

แม่ติ๋มเชียงใหม่  
แม่ใหญ่ลำปาง  
แม่ฟางพิจิตร  
แม่ทิพย์เมืองจันท์  
แม่จรัญเพชรบูรณ์  
แม่จรูญสงขลา  
แม่บุหงาหนองคาย  
แม่ละม้ายเมืองแพร่
อ้าว! แล้วแม่แกไม่มาหรอ

## หีบ เหินหาว

อ้างอิง 1: [หลกสุดใน : มุขแม่ชื่อคุณหญิงหีบ (คณะ โน๊ต เชิญยิ้ม)](https://www.youtube.com/watch?v=2gOXTlv_KKI)  
อ้างอิง 2: [ขบวนการโจ๊กเกอร์ : คุณยายหีบ เหินหาว (นาทีที่ 0:43 ถึง 1:19)](https://www.facebook.com/104882044717135/videos/804689317032590)  

แม่ชื่อ คุณหญิงหีบ  
นามสกุล เหินหาว  
บ้านอยู่ หัวหิน  
อาชีพ หาหอย  
วันนั้นแม่หาหอยได้หกหาบ  
ก็เลยเอาหอยวางไว้บนหิ้ง  
หิ้งเสือกหัก  
หอยหล่นมาโดนหัว  
แม่เลยโมโหหอย  
กวาดเอาหอยใส่หาบไปทิ้งเหว  
ไปถึงเหว ไปเหยียบหิน หินหัก  
หัวแม่ห้อย ผ้าถุงหล่นมาคลุมหัว  
ก็เห็นหอย เห็นหอยที่ก้นเหว  
แม่เลยโมโหหอย เอาหินปาหอย  
หอยเลยหุบเพราะโดนหำ  

## ทิ้ง แท่งทอง

อ้างอิง 1: [ขบวนการโจ๊กเกอร์ : คุณยายหีบ เหินหาว (นาทีที่ 1:18 ถึง 2:16)](https://www.facebook.com/104882044717135/videos/804689317032590)  

หลวงทิ้ง  
นามสกุล แท่งทอง  
บ้านอยู่สุโขทัย  
มีอาชีพทำไร่ถั่ว  
แต่ว่าปีนั้นน้ำมันท่วม  
เค้าไม่ยอมถากถาง  
เลยทิ้งท้องทุ่งมุ่งสู่กรุงเทพโดยทางรถทัวร์   
ไปลงหน้าเฉลิมไท  
เค้าทุบทิ้ง ก็เลยเดินท่อม ๆ ไปเที่ยวบนภูเขาทอง  
ไปเจอไอ้เท้งเพื่อนแท้  
กำลังยืนตีทอมอยู่วงลูกทุ่ง  
หลวงทิ้งก็ไปทักทาย  
ไอ้เท้งเพื่อนแท้ก็พูดถากถาง  
หลวงทิ้งโมโหเลยโดดถึบ  
ถีบไม่ถูกหัวทิ่มไปในกระโถน  
เลือดนี่แดงเถือกเลย  
